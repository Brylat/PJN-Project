Honda Civic od wielu lat ma ugruntowaną pozycję na polskim rynku. Klienci doceniają trwałość i doskonałe prowadzenie tego japońskiego kompakta. W Motofaktach bierzemy pod lupę poprzednią, IX generację auta, produkowaną w latach 2011-2017. Fot. Archiwum
Honda Civic od wielu lat ma ugruntowaną pozycję na polskim rynku. Klienci doceniają trwałość i doskonałe prowadzenie tego japońskiego kompakta. W Motofaktach bierzemy pod lupę poprzednią, IX generację auta, produkowaną w latach 2011-2017.

Civic IX był kontynuacją stylistyczną rewolucyjnego pod tym względem modelu VIII generacji, znanego także jako UFO. Honda zerwała z dotychczasową, klasyczną stylistyką i zaproponowała coś rodem z innej planety. Jak się okazało, klienci przekonali się do tej rewolucji i chętnie kupowali nowe Civiki w salonach. Nasz dzisiejszy bohater był wytwarzany w nadwoziu pięciodrzwiowym, jako czterodrzwiowy sedan oraz pojemne, rodzinne kombi (Tourer). W 2015 r. przeprowadzono facelifting, w ramach którego zmieniono kształt lamp, zderzaków oraz delikatnie zmodyfikowano wnętrze poprawiając jakość jego wykonania.

Jak nietrudno zauważyć, pod względem stylistycznym Civic IX generacji jest mocno spokrewniony ze swoim poprzednikiem. W porównaniu do niego wygląda nieco mniej kosmicznie - można powiedzieć, że stracił nieco na oryginalności. Z drugiej strony zachował wszystkie cechy wyjątkowej w swoim segmencie funkcjonalności nadwozia. Pojemność bagażnika wersji hatchback wynosząca 477 l to absolutna czołówka wśród kompaktów. Jeszcze lepiej jest w kombi - 624 litrów. Trochę gorzej jest w sedanie, którego kufer ma 440 l.

Honda Civic od wielu lat ma ugruntowaną pozycję na polskim rynku. Klienci doceniają trwałość i doskonałe prowadzenie tego japońskiego kompakta. W Motofaktach bierzemy pod lupę poprzednią, IX generację auta, produkowaną w latach 2011-2017. Fot. ArchiwumCiekawym rozwiązaniem jest składane do pionu siedzisko tylnej kanapy. Rozwiązanie nazwano Magic Seats i pozwala ono na łatwe transportowanie większych przedmiotów ułożonych za przednimi fotelami. W stosunku do poprzednika zdecydowanie poprawiono jakość wykończenia wnętrza - tworzywa są zauważalnie lepsze jakości, wysoko należy ocenić też sam montaż. Nawet po kilku latach nic nie powinno trzeszczeć. Rozplanowanie elementów obsługi jest nieco mniej intuicyjne niż w przypadku aut niemieckich, ale można się do tego przyzwyczaić.

Wysoko oceniamy pozycję za kierownicą - można usiąść dość nisko, a zakres regulacji zarówno fotela, jak i samej kierownicy jest szeroki. Civic IX nie ma problemów z korozją, ale użytkownicy narzekają na miękki lakier - rzecz typową w „japończykach”. Poziom wyciszenia wnętrza nieco odbiega od niemieckich konkurentów, co jest najbardziej odczuwalne przy prędkościach autostradowych. Większość egzemplarzy jest dość bogato wyposażona - automatyczna klimatyzacja, światła do jazdy dziennej LED, alufelgi, to elementy występujące stosunkowo często. W najwyższej odmianie Executive dochodzą do tego lampy biksenonowe, skórzana tapicerka i okno dachowe.
Podstawowym źródłem napędu Civica IX generacji był 1,4-litrowy motor benzynowy o mocy 99 KM. Jest trwały, ale nie ma co oczekiwać od niego dobrych osiągów (ponad 13 s 0-100 km/h), a zużycie paliwa nie jest drastycznie niższe niż w przypadku jednostki mocniejszej. Zdecydowanie lepiej wybrać silnik 1,8-litrowy, który generuje 142 KM. Taki Civic przyspiesza do „setki” w nieco ponad 9 sekund i spala średnio ok. 8 l/100 km. Spokojna jazda poza miastem obniży rezultat do ok. 6 l/100 km, a wielkomiejskie korki mogą go podnieść powyżej 9 l/100 km. Obie jednostki benzynowe nie sprawiają problemów, w mocniejszym silniku warto często kontrolować stan oleju, bo jego zużycie bywa podwyższone.


Topowa wersja Type-R po raz pierwszy została wyposażona w motor doładowany. Generuje on 310 KM i katapultuje Civica do „setki” w 5,7 s czyniąc go jednym z najszybszych aut przednionapędowych. Typową bolączką najmocniejszego Civica są problemy z pracą skrzyni biegów spowodowane przegrzewającym się wysprzęglikiem. Problem jest powszechnie znany i serwisy mają sposoby jego rozwiązania. Oprócz benzyniaków, Civica wyposażano w dwa silniki wysokoprężne. Pierwszy z nich to dobrze znana i ceniona jednostka o pojemności 2,2 l i mocy 150 KM. Dopóki nie jest wyeksploatowana, zachwyca kulturą pracy, dynamiką i niskim zużyciem paliwa. Przy przebiegu przekraczającym 250 tys. km może jednak generować wysokie koszty związane z osprzętem (wtryskiwacze, koło dwumasowe).

Nowszy silnik 1,6-litrowy póki co nie sprawia większych problemów oferując jeszcze niższe spalanie od starszej jednostki. Zawieszenie Civica zestrojono dość twardo, co nieco ogranicza komfort jazdy. Z drugiej strony otrzymujemy świetne prowadzenie w zakrętach, które uzupełnia precyzyjny układ kierowniczy. Przednie zawieszenie oparto na kolumnach McPhersona, w tylnym w hatchbacku i kombi pracuje belka skrętna. W sedanie z tyłu pracuje układ niezależnych wahaczy. 
W tej chwili w ogłoszeniach wystawiono ok. 250 egzemplarzy Civica IX generacji. Połowa z nich pochodzi z polskich salonów. Najdrożej wyceniono odmiany Type-R z końca produkcji. Samochody te mają zazwyczaj niewielkie przebiegi (nawet 30-40 tys. km) i wyceniono je nawet na ponad 100 tys. zł. Za ok. 70 tys. zł kupimy 1,8-litrowe kombi lub hatchbacka z końca produkcji z podobnie niskim przebiegiem. Najtańsze auta kosztują ok. 30 tys. zł i są to diesle z wysokimi przebiegami (wymagające sporych nakładów) oraz samochody importowane, nierzadko naprawione po wypadkach.
Używana Honda Civic IX. Podsumowanie

Dobra reputacja kolejnych generacji Hondy Civic nie bierze się znikąd. Relatywnie wysokie ceny tego modelu na rynku wtórnym są uzasadnione ponadprzeciętną bezawaryjnością i dobrymi walorami użytkowymi samochodu. Zadbany egzemplarz będzie z całą pewnością dobrze służył swojemu właścicielowi.


Używana Honda Civic IX. ZALETY:bezawaryjność;

    pojemne bagażniki (zwłaszcza hatchback i kombi).

Używana Honda Civic IX. WADY:

    miękki lakier na nadwoziu;
    diesel 2.2 jest drogi w naprawach.
