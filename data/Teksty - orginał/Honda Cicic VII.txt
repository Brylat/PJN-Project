Honda Civic VII występowała w czterech wersjach nadwoziowych: jako 3 i 5-drzwiowy hatchback, sedan i coupe. Najpopularniejsze okazały się wersje 5D i sedan. Znacznie mniej jest odmian 3-drzwiowych, a 2-drzwiowe coupe nigdy nie było oficjalnie sprzedawane na naszym Fot. Grzegorz Burda: Siódma generacja Civica zerwała ze sportowym wizerunkiem i przekształciła się w samochód rodzinny rynku. Produkcja Civica była rozsiana po całym świecie. Wersje hatchback wytwarzane były w Wielkiej Brytanii, sedan w Japonii i Turcji, a coupe w USA.

Siódma generacja Civica znacznie różniła się od poprzednich wersji - zerwała ze sportowym wizerunkiem i przekształciła się w samochód rodzinny. Sportowych tradycji broniła tylko odmiana Type-R, która jednak ze względu na wysoką cenę sprzedawała się bardzo słabo. Wersje 3D i 5D są praktycznie jednobryłowe i przypominają minivana. We wnętrzu mają płaską podłogę bez tunelu i zapewniają wystarczająco dużo miejsca nawet dla wysokich osób. Deska rozdzielcza jest klasyczna, a drążek zmiany biegów został umieszczony na konsoli środkowej.

Zupełnie innym autem jest sedan. Posiada klasyczne nadwozie oraz zmienione wnętrze,

a dźwignię zmiany biegów umieszczono w podłodze.

Początkowo ten model importowany był z Japonii, a w późniejszych latach wyłącznie z Turcji.

Bagażniki Civica VII mają pojemność 315 l (3D), 370 l (5D) i 450 l (sedan). W 2003 roku do Fot. Grzegorz Burda: Eksploatacja Civica nie jest kosztowna pod warunkiem, że kupimy auto w dobrym stanie i będziemy go systematycznie serwisować gamy dołączyła wersja hybrydowa, a w 2004 roku model przeszedł niewielki face lifting. Kierunkowskazy powędrowały na lusterka, zamontowano inne światła przednie i tylne, zmieniono zderzaki oraz poprawiono jakość materiałów we wnętrzu.

W testach zderzeniowych EuroNCAP Civic zdobył 4 gwiazdki.

 

Zawieszenie auta zostało znacznie uproszczone. Z przodu zamiast podwójnych wahaczy zastosowano zwykłe kolumny McPhersona, a z tyłu pozostawiono układ wielowahaczowy, ale znacznie zmieniony. Zawieszenie zapewnia dobry komfort jazdy i przewidywalne zachowanie się auta, natomiast fotele są zbyt słabo wyprofilowane i nie zapewniają właściwego trzymania na zakrętach (z wyjątkirm Type-R). Mają także za krótkie siedziska.

 
 

Gama silników obejmuje pięć jednostek, które nie występują we wszystkich wersjach. Hatchbacki napędzane są benzynowymi 1,4 l/ 90 KM, 1,6 l VTEC/ 110 KM oraz wysokoprężną jednostką 1,7 l TDCi/ 100 KM. Wersja Type-R ma silnik 2,0 l/ 200 KM i występuje tylko z nadwoziem 3-drzwiowym, a odmiana 5D dostępna była z silnikiem 2,0 l/ 160 KM. Najwięcej egzemplarzy można spotkać z najsłabszym i niezbyt dynamicznym silnikiem 1,4 l, natomiast wersje z dieslem nigdy nie były u nas oferowane. Sedan występuje tylko z silnikami 1,4 l/ 90 KM i 1,6 l VTEC 110 KM, a coupe z 1,7 l/ 120 KM i 125 KM. Najlepszą jednostką jest silnik 1,6 l ze zmiennymi fazami rozrządu, który zapewnia dobre przyspieszenia oraz niewielkie zużycie paliwa.


 

Eksploatacja Civica nie jest uciążliwa i kosztowna, ale pod warunkiem, że kupimy auto w dobrym stanie i będziemy go systematycznie serwisować. Silniki nie sprawiają problemów, pasek rozrządu i filtr paliwa wymienia się co 120 tys. km. Trzeba pamiętać o regulacji zaworów (co 40 tys. km). W zawieszeniu szybko ulegają zużyciu amortyzatory, łączniki stabilizatora i tuleje przednich wahaczy. Zdarzają się stuki przekładni kierowniczej, parujące reflektory, a sporadycznie korozja klapy bagażnika.

Przed zakupem należy dobrze sprawdzić kondycję skrzyni biegów, gdyż często uszkodzeniom ulegają łożyska. 

 

Wady:

- brak ESP,

- uboga oferta wersji silnikowych,

- usterki skrzyni biegów,

- szybkie zużycie zawieszenia.

 

Zalety:

- przestronne i wygodne wnętrze,

- duży bagażnik,

- wysoki komfort jazdy,

- trwałe i oszczędne silniki.