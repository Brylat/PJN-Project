Dragon Ball - pierwsza część serialu animowanego opartego na stworzonym przez Akirę Toriyamę komiksie Dragon Ball. Seria składa się z 153 około dwudziestopięciominutowych odcinków ukazujących się w Japonii od 26 lutego 1986 roku do 12 kwietnia 1989 roku w natężeniu jeden tygodniowo. Cały serial adoptuje mangę począwszy od jej pierwszego rozdziału, aż do sto dziewięćdziesiątego czwartego. W Dragon Ballu można wyróżnić siedem odrębnych fabularnie wątków. Saga Pilafa - okazuje się, że nie tylko mały Saiyanin i przyjaciele zbierają smocze kule. Żądny władzy Pilaf i jego słudzy Shāo i Mài także trwają w poszukiwaniach, pod rozkazem swego pana dwoje ostatni są w stanie zrobić wszystko i tak też się dzieje.
Wierni swemu dowódcy kradną smocze kule, po czym znikają w korytarzach majestatycznej fortecy Pilafa. Son niewiele myśląc rusza za nimi w pościg, co kończy się uwięzieniem w pułapce całej drużyny. Pilaf posiada teraz 7 kul, po wezwaniu Shén Lóng'a, kiedy już ma wypowiedzieć życzenie, zjawia się Wūlóng i wykrzykuje, że chce dostać „dziewczęce majtki”. Życzenie zostaje spełnione, smok odchodzi, Wūlóng ma bieliznę na głowie, a smocze kule rozpraszają się po świecie. Pilaf wpada we wściekłość. Rozkazuje uwięzić grupę przyjaciół w celi o szklanym suficie i metalowych ścianach, aby w południe – kiedy słońce będzie w zenicie - upiekli się w niej jak w piekarniku. Gdy nadzieja już gaśnie Son Gokū spogląda na pełnię księżyca i dzieje się coś, czego nikt nie mógł się spodziewać. Saiyanin zamienia się w ogromną małpę - Ōzaru. Cela wraz z zamkiem zostaje zniszczona i wszyscy są wolni. Yǐnchá z pomocą reszty odcina ogon potwora i chłopiec powraca do pierwotnej postaci. Następnego dnia Gokū decyduje, że uda się na trening do Żółwiego Pustelnika.
Saga Tenka-ichi Budōkai – Son Gokū i ćwiczy na wyspie Muten Rōshiego. Dołącza do niego Kurilín, który chce przewyższyć dokuczających mu braci z klasztoru. Na początku chłopcy muszą sprowadzić mistrzowi piękną dziewczynę. Sprowadzona przez nich syrena policzkuje Mistrza, grubaska nie przypada mu do gustu, trzecia dziewczyna płacze za domem. Chłopcy sprowadzają Lunch, która dobrze się czuje na wyspie. Potem chłopcy muszą odnaleźć kamień oznaczony rzucony przez Mistrza do lasu. Gokū odnajduje go po zapachu. Rozpoczyna się trening. Koledzy w ramach treningu roznoszą mleko, orzą pole samymi palcami, pomagają robotnikom na budowie. Potem muszą unikać ukąszeń pszczół będąc przywiązanymi do drzewa z barcią. Wreszcie zaczyna się właściwy trening. Przyjaciele poznają technikę Kamehame-Ha. Po roku treningu nastaje Tenka-ichi Budōkai 21. Pojawia się tu sam Muten Rōshi w przebraniu jako Jackie Chun. Po zaciętej walce Gokū i Jackiego Chuna wygrywa Jackie. Mężczyzna pozbywa się przebrania i wyjaśnia, że wziął udział w turnieju, by pokazać chłopcom, że jest wielu silniejszych od nich ludzi i tym samym zmotywować ich do dalszych ćwiczeń. z okazji wygranej mistrz zaprasza wszystkich na kolację. Kame Senin daje też Namowi, który wziął udział w turnieju, by kupić wodę dla ludzi ze swojej wioski, cysternę z wodą w kapsułce.
Saga Armii Red Ribbon, Saga Armii Czerwonej Wstęgi – Nam wraca do domu i odnajduje oazę. Pilaf poszukuje smoczych kul. Son Gokū postanawia odzyskać czterogwiazdkową kulę. Chłopiec idzie na górę Frypan, spotyka tam Chichi, z którą się zaręcza. Wioskę Gyū Maō atakuje Armia Czerwonej Wstęgi. Gokū walczy z żołnierzami w obronie ukochanej i jej ojca. Gokū i Pilaf poszukują smoczych kul, których poszukuje też Generał Srebrny ze swoim oddziałem. Żołnierze niszczą latającą fortecę Pilafa i Koziołkujący obłok Gokū. Gokū walczy ze Srebrnym. Pokonuje jego i jego ludzi oraz zdobywa smoczą kulę. Gokū leci samolotem poszukując kolejnej kuli. Jego samolot ulega awarii i rozbija się we wiosce Jingle. Przed zamarznięciem ratuje go Snow, która zabiera chłopca do domu. Jej mama opowiada mu, że wszyscy mężczyźni z wioski zostali zmuszeni do pracy przez oddział Armii Czerwonej Wstęgi. Gokū wyrusza do ich siedziby Wieży Muskułów, by uwolnić sołtysa, który został zakładnikiem Generała Białego. W wieży Gokū musi przejść kilka poziomów by uwolnić sołtysa Jingle. Na pierwszym pokonuje Sierżanta Metalika, na drugim poziomie walczy z Ninją Purpurowym, na trzecim walczy z potworem Būyonem, którego nie może pokonać, ponieważ jego ciosy odbijają się od potwora, więc chłopiec zamraża go poprzez wybicie dziury w ścianie i rozbija go jednym ciosem. Na końcu chłopiec pokonuje Generała Białego. Gokū uwalnia mężczyzn i sołtysa. W czasie pobytu na Wieży Muskułów zaprzyjaźnia się z Ósemkiem, robotem, który pomaga chłopcu m. in. ochronić się przed zamarznięciem. W ciele Ósemka jest bomba, którą usuwa Profesor Frappé, naukowiec uwolniony przez Gokū. Ósemek pozostaje w wiosce Jingle. Chłopiec prosi Bulmę o radar. Razem z nią wyrusza na wyspę Żółwiego Pustelnika, skąd razem z Kurilínem wyruszają na poszukiwania smoczej kuli, która znajduje się w oceanie. Bohaterowie płyną batyskafem do Jaskini Piratów. Tam walczą z Pirackim Robotem. Gokū pokonuje go. Generał Niebieski hipnotyzuje bohaterów, ale pojawienie się myszy dekoncentruje go. Jaskinia się zawala, Gokū ratuje mysz, za to, że ona uratowała jego. Niebieski kradnie kule. Gokū goni go do Pingwinków. Aralka wykopuje żołnierza do Egiptu. Kiedy ten wraca do kwatery głównej zostaje zabity przez Adiutanta Czarnego. Gokū zaprzyjaźnia się z mieszkańcami Pingwinówka i odzyskuje smocze kule. Później szuka kul na pustyni, gdzie pokonuje Generała Żółtego i w dżungli pokonując Generał Fioletową. Gokū trafia na Świętą Ziemię Karin, gdzie spotyka Indian, wodza Borę i jego syna Upę. Chłopiec zaprzyjaźnia się z nimi. Wioskę atakuje Tao Pai Pai, który zabija Borę i pokonuje Gokū. Saiyanin wchodzi na Wieżę Karin, gdzie spotyka Wielkiego Karina. Karin przez trzy dni trenuje Gokū. Chłopiec prześciga mistrza, uczy się przewidywać i wyprzedzać ruchy przeciwnika, wraca na ziemię i pokonuje Tao Pai Pai. Chłopiec obiecuje Upie wskrzesić jego ojca. Leci w kierunku dwóch kolejnych kul. Trafia do kwatery głównej Armii Czerwonej Wstęgi. Tu walczy z Adiutantem Czarnym i pokonuje go. Następnie pokonuje Generała Czerwonego, któremu kule potrzebne były do dodania sobie wzrostu. Gokū zdobywa 6 smoczych kul. Saga Uranai Baby – saga następuje po Sadze Armii Czerwonej Wstęgi. Kiedy Gokū i przyjaciele nie mogą odnaleźć ostatniej smoczej kuli, Muten Rōshi kieruje ich do pałacu swojej siostry Uanai Baby, która ma wskazać im jej miejsce. Kiedy przyjaciele nie mają czym zapłacić za przepowiednię, kobieta organizuje turniej, którego stawką jest jej przepowiednia. Son Goku i przyjaciele muszą walczyć z jej wojownikami. Pierwszym przeciwnikiem jest Dracula Man, wampir potrafiący zmieniać się w nietoperza. Pierwszy walczy z nim Kurilín, ale Dracula pokonuje go wysysając mu krew. Na ring wchodzą Puar i Upa. Pǔěr zmienia się w krzyż, a Upa używa czosnku, dzięki czemu Dracula Man zostaje pokonany. Drugi walczy Suke, niewidzialny wojownik. Na przeciw niemu staje Yamcha. Wojownik nie widzi przeciwnika, więc Kurilín ustawia Bulmę i Muten Rōshiego twarzami do siebie i ściąga dziewczynie bluzkę z piersi. Mistrz dostaje krwotoku z nosa, zawstydzony Suke czerwieni się. Yǐnchá może go dostrzec i daje mu radę, Suke poddaje się. Kolejnym przeciwnikiem jest Mira, mumia walcząca przy pomocy bandaży, który pokonuje Yǐncháę, ale zostaje pokonany przez Gokū. Następny walczy niebieski demon Akkuman, który używa diabelskiego promienia, za pomocą którego uśmierca wszystkich, którzy mają w sercu zło. Walczy z Gokū, ale nie znajduje w nim zła i Makankōsappō nie działa, więc Gokū wygrywa. Kolejnym przeciwnikiem jest Son Gohan. Gokū początkowo nie rozpoznaje dziadka, który wrócił na 24 godziny na Ziemię, by zmierzyć się z wnukiem. Gohan pozbawia Gokū ogonka. Po walce i rozmowie z wnukiem wraca w Zaświaty. Po turnieju Urunai Baba mówi Gokū i reszcie, gdzie jest ostatnia smocza kula. Saga Tiānjīnfàna – Son Gokū dociera do wioski atakowanej przez Dzilenia. Chłopiec postanawia pozbyć się stwora. To samo chcą zdziałać dwaj najemnicy Kaoz i tenshinhan. Okazuje się, że to oni używają Dzilenia do okradania mieszkańców wioski. Gokū ratuje zwierzaka z ich rąk, a najemnicy odchodzą. Dzileń pomaga pracować w polu mieszkańcom wioski, a Gokū odchodzi. Podczas Tenka-ichi Budōkai 22, chłopiec spotyka ich znowu. w półfinałach Tiānjīnfàn łamie Jamszy nogę, w finale przegrywa z Gokū. Podczas walk Muten Rōshi mówi Tiānjīnfànowi, że może być dobry. Tymczasem Kaoz walczy z Kurilínem i zostaje przez niego pokonany pomimo użycia nadprzyrodzonych zdolności paraliżujących przeciwnika. Po turnieju Tien przeprasza Yǐncháę i obaj z Jiǎozi zaprzyjaźniają się z Gokū i resztą jego przyjaciół. Saga Piccolo Daimaō – po turnieju sztuk walki Tambourine zabija uczestników. Jego ofiarą padają Nam, Król Chapa i Guillain. Son Gokū, Kurilín i Yǐnchá świętują swoje sukcesy. Gokū przypomina sobie, że zapomniał smoczej kuli, więc prosi Kurilína, by wrócił po nią Papaję. Chłopiec nie wraca, Gokū kierowany złymi przeczuciami leci na wyspę i znajduje ciało przyjaciela. Organizator opowiada mu o potworze, który zabił chłopca i odebrał mu smoczą kulę. Gokū zabiera ciało Kurilína na Wsypę Muten Rōshiego i tam zostaje złożone do zrobionej przez Bulmę lodówki. Gokū zabiera radar i leci szukać smoczych kul, by wskrzesić przyjaciela. Wūlóng znajduje przy ciele kartkę z podpisem Piccolo Daimaō. Kame Senin opowiada przyjaciołom o potworze, którego uwięził za pomocą Mafūby jego mistrz Mutaito. Niestety sam przy tym zginął. Okazuje się, że Pilaf znalazł słoik z potworem i uwolnił go. Teraz Piccolo chce pozbyć się wszystkich mistrzów sztuk walki. Gokū spotyka Tamburyna i walczy z nim, ale demon niszczy jego chmurkę i rani go. Chłopcem opiekuje się Yajirobē. Tamburyn zabija Bacteriana, Łakowilka, Panputa. Piccolo tworzy Cymbala, żeby odnalazł smocze kule. Cymbal trafia na Yajirobē, który zabija go mieczem i zjada. Gokū odzyskuje siły i zabija Kamehame-Hą Tamburina, który próbuje wykończyć Yǐnchá. Tiānjīnfàn, Jiǎozi i Muten Rōshi poszukują smoczych kul. Tiānjīnfàn uczy się też Mafūby. Piccolo odnajduje wszystkie smocze kule i prosi smoka o przywrócenie młodości. Młody Nameczanin uwalnia wszystkich przestępców i daje im pełną swobodę. Lanch ratuje wyspę przed atakiem przestępców. Gokū dociera na Wieżę Karin po senzu. Karin każe Gokū odnaleźć Świętą wodę, której wypicie ma wydobyć jego ukryte rezerwy siły. Chłopiec szuka jej w lodowej jaskini, gdzie walczy z kamiennymi potworami. Chłopiec wypija wodę i wraca walczyć z Piccolo, który tworzy kolejnego potwora Druma. Tiānjīnfàn, który opanowuje Mafūbę walczy z Drumem, ale zostaje pokonany. Gokū ratuje go przed potworem. Gokū zabija Druma i staje do walki z Piccolo, który rani chłopca w obie nogi i rękę. Gokū przebija Nameczanina głową, ten zanim umiera wypluwa z siebie jajo, które leci gdzieś daleko. Gokū i Tiānjīnfàn zostają uzdrowieni fasolkami senzu. Po pokonaniu demona i zabiciu jego sługi Piano, który ginie pierwszy przestępcy sami poddają się policji i wracają do więzienia. Bohaterowie zbierają smocze kule, którymi wskrzeszają wszystkie ofiary Pikolo. Saga Piccolo Daimaō Juniora – po pokonaniu Piccolo Daimaō, który przed śmiercią składa jajo, Karin proponuje Son Gokū trening u Wszechmogącego. W tym celu chłopiec wbija swój kij na szczycie Świątyni Karina, kij wydłużając się zabiera go do Boskiego Pałacu. Tam Mister Popo rozpoczyna trening chłopca. Trening polega między innymi na odebraniu dżinnowi dzwoneczka. Na górze Łubudu chłopiec spotyka Chū Lī i jej matkę oraz udaje mu się zabrać koronę zanim uderzy błyskawica. Chłopiec spotyka też wielodzietną rodzinę, której pomaga w codziennych czynnościach. W końcu przewyższa pana Popo i wraca na Ziemię. Gdzieś na Ziemi zazdrosny o rodzinne szczęście Piccolo Daimaō Junior niszczy dom rodziców i synka, w trakcie urodzin chłopca. Bulma ożywia smoczymi kulami wszystkie ofiary Piccolo Daimaō. Yǐnchá, Tiānjīnfàn, Kurilín i Jiǎozi wyruszają trenować w drodze po świecie. Udaje im się udaremnić wybuch wulkanu ratując wioske leżącą u jego podnóża i prześcignąć samochód wyścigowy. Rozpoczyna się Światowy Turniej Sztuk Walki. Wszyscy bohaterowie przechodzą przez eliminację. Na turnieju pojawia się Chichi, która jest obrażona na Gokū, że ten o niej zapomniał. W pierwszej walce mierzą się Tiānjīnfàn i przerobiony na cyborga Tao Pai Pai. Tiānjīnfàn pokonuje dawnego sojusznika. Następnie walczą Gokū i Chichi. Dziewczyna okazuje się bardzo silnym wojownikiem. Chłopiec pokonuje ją. Chichi przypomina mu o oświadczynach. Kurilín wyjaśnia, że przyjaciel obiecał jej ślub. Gokū myślał, że chodziło o ciasteczko. W trzeciej walce mierzą się Kurilín i Piccolo. Nameczanin pokonuje i rani Ziemianina. Jako ostatni walczą Yǐnchá i Shen. Szczupły mężczyzna pokonuje wojownika. Okazuje się, że to Wszechmogący pożyczył ciało Ziemianina, żeby wziąć udział w turnieju. W pierwszej półfinałowej walce walczą Gokū i Tiānjīnfàn. Tiānjīnfàn zmusza Gokū do zdjęcia obciążających ubrań, butów, podkoszulka i opasek na ręce. Pomimo iż Tiānjīnfàn dzieli swoje ciało na 4 osoby, to każda ma tylko 1/4 siły oryginału, więc łatwo zostają pokonani przez Gokū i łączą się w jedną osobę. Następnie walczą Shen z Piccolo, tu zwycięża Junior. Bóg opuszcza ciało człowieka. Shen nic nie pamięta, ale jego synek jest dumny z taty, który walczył na doskonałym poziomie. Gokū walczy z Piccolo, walczą na wyrównanym poziomie, niszcząc wszystko dookoła. Junior łamie chłopcu obie nogi, przebija bark i uszkadza ramię. Gokū pokonuje przeciwnika uderzając go głową. Piccolo zostaje wyrzucony za ring. Wszechmogący leczy rany Gokū i odtwarza jego zniszczone ubranie. bóg proponuje mu zajęcie swojego miejsca, ale Gokū nie godzi się twierdząc, że spokojne życie nie jest dla niego. Saiyanin wiedząc, że życie Kami zależy od życia Piccolo, daje sunzu, żeby nie umarł. Piccolo odlatuje obiecując bohaterom zemstę. Saga zaślubin – to ostatnia saga serii Dragon Ball.
Son Gokū i Chichi biorą ślub. Trwają przygotowania, kiedy w pałacu Gyū Maō wybucha pożar, którego nikt nie jest w stanie ugasić. Ojciec dziewczyny zostaje uwięziony w płomieniach chcąc ocalić suknię ślubną swojej żony, która ma służyć Chichi. Gokū i Chichi udają się na wyspę Żółwiego Pustelnika pytać go o radę. Mistrz mówi im, że pożar może ugasić tylko Wachlarz bashō, który jak się okazuje wyrzucił Morski Żółw. Bohaterowie znajdują wachlarz w jaskini, gdzie przeszkadza im Gang Pilafa, przed który ratuje ich dinozaur. Wachlarz gasi płomienie, ale ugaszony ogień wybucha od nowa. Gokū i Chichi udają się na Górę Pięciu żywiołów, gdzie dziewczyna zdaje test mieszkającej tam staruszki na żonę idealną, a Gokū wchodzi na szczyt. Okazuje się, że to dziura w Świętym Palenisku podsyca ogień. Mieszkająca na szczycie Annin otwiera pokrywę i przy pomocy wachlarza rozgania płomienie, a Gokū miodem od staruszki z Góry Pięciu Żywiołów zakleja dziurę. Ogień gaśnie, Gyū Maō i suknia matki Chichi są uratowani. Gokū wraca po Chichi, razem wracają do pałacu, jej ojca i biorą ślub. 